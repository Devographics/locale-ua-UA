locale: ua-UA
translations:
  - key: general.ai2025.devs2025_banner
    t: >
      Нове опитування розробників про все, що *не* стосується коду: здоров'я, хобі, кар'єра і більше! →

  - key: general.ai2025.survey_intro
    t: |

      Я попросив ChatGPT написати вступ до цього опитування — і, звісно, не збирався його *використовувати* направду, лишень хотілося дещицю натхнення.

      Той вступ був чудовим: лаконічним, зв'язним, досить продуманим. І тепер проблема в тому, що я намагаюся придумати щось настільки ж гарне, використовуючи свій кволий людський розум.

      Цього разу мені вдалося утриматися від копіювання. Проте коли це стосується веброзробки, багато хто з нас уже підкорився новим ШІ-володарям і рутинно генерує весь застосунок ще до сніданку, якщо вірити моїм соцмережам.

      Та сьогодні я б хотів з'ясувати, що відбувається *насправді*. Як ви використовуєте ШІ? Які інструменти пробували? І як гадаєте, чи матимемо GTA 6, перш ніж роботи повстануть?

      Ми цінуємо ваш час і вашу думку та з нетерпінням чекаємо на можливість поділитися результатами з усією спільнотою. Нумо разом досліджувати, як ШІ змінює майбутнє веброзробки!

      *P.S. Один із наведених вище абзаців таки написаний за допомогою ШІ (у версії англійською — прим. ред.). Чи здогадаєтеся, який?*

  - key: introduction.ai2025
    t: |

      Чи допомагає денний сон впоратися із джетлагом? Який паяльник купити? Де повечеряти сьогодні? 

      Як і багато хто, я почав із того, щоб довірити вирішення дрібних — а іноді й не таких вже й дрібних — питань штучному інтелекту. Але що з *написанням коду*? Чи готовий ШІ взяти це на себе, чи нам варто ще трохи потриматися за наші клавіатури? 

      Тепер відкрийте застосунок якоїсь із ваших улюблених соцмереж — ви знайдете безліч розробників, які залюбки розповідатимуть, як вони рутинно "кодять із вайбом" весь застосунок ще до сніданку. 

      Проте багато питань досі залишаються: 


      - Скільки розробники витрачають на ШІ? 
      - Які інструменти найбільш корисні? 
      - І які найбільші проблеми в розробників під час реального застосування ШІ для створення вебзастосунків? 


      Перша в історії хвиля опитування "Стан ШІ для веброзробки" відповідає на них та багато інших. Ба більше: ми також намагалися опитати розробників, які досить скептично ставляться до ШІ, щоб точніше відтворити картину поточного стану екосистеми ШІ.

      Сподіваємося, цей звіт із результатами зацікавить вас так само, як і нас!

      *Зауважте, що це опитування не пов'язане зі ["Звітом про стан ШІ"](https://www.stateof.ai/).*

      <span class="conclusion__byline">– Sacha Greif</span>

  # FAQ

  - key: faq.results_released_ai2025
    t: Коли будуть опубліковані результати?
  - key: faq.results_released_ai2025.description
    t: Опитування триватиме з 10 лютого до 10 березня 2025 року, і його результати будуть опубліковані незабаром після завершення.

  - key: faq.survey_design_ai2025
    t: Як було розроблено це опитування?
  - key: faq.survey_design_ai2025.description
    t: >
      Опитування було розроблено унаслідок [відкритого процесу розробки](https://github.com/Devographics/surveys/issues/278) із залученням компаній, які займаються ШІ, постачальників браузерів і спільноти веброзробки.

  ###########################################################################
  # Content
  ###########################################################################

  # user_info

  - key: sections.user_info.description.ai2025
    t: |
      У першій хвилі опитування "Стан ШІ для веброзробки" взяли участь **4181** розробник.

  # models

  - key: sections.models.description.ai2025
    t: |
      Фундація, на якій побудована вся екосистема.

  - key: tools.models_experience.takeaway.ai2025
    t: |
      Не дивно, що OpenAI із **ChatGPT** все ще виграє як першопроходець із дуже впізнаваним брендом: він є найбільш використовуваним (91,2%) і найулюбленішим (53,1%) постачальником моделей. 

      Але хоч він лідер за рівнем використання, **Claude** не так далеко з погляду позитивного ставлення — 45,9%.

  - key: ai_pain_points.models_pain_points.takeaway.ai2025
    t: |
      **Галюцинації та неточності** були, безумовно, найбільшою проблемою ШІ-моделей, про які повідомляли респонденти, що логічно, оскільки ці інструменти втрачають будь-яку корисність, якщо на їхні результати не можна покластися. 

      Нестача здатності **обробляти більші контексти** і зберігати дані в пам'яті також була великою проблемою, передусім коли треба працювати з великими, реальними кодовими базами.

  # ides

  - key: sections.ides.description.ai2025
    t: |
      Текстові редактори майбутнього на основі ШІ.

  - key: tools.ides_experience.takeaway.ai2025
    t: |
      **Cursor** має панівну перевагу в обізнаності: 82,2% респондентів користувалися або чули про нього, і лише 54,1% — про Zed, який на другому місці. 

      Зважаючи на коментарі довільної форми про Cursor, здається, що головною проблемою є його ціна — на ринку може бути ніша для дешевшої альтернативи.

  - key: ai_pain_points.ides_pain_points.takeaway.ai2025
    t: |
      **Обмеження контексту чи пам'яті** були головною причиною, яка наразі заважає веброзробникам використовувати спеціалізовані IDE для програмування; за ним багато **нав'язливих пропозицій**, а також **висока вартість**, пов'язана з IDE на основі ШІ.

  # coding_assistants

  - key: sections.coding_assistants.description.ai2025
    t: |
      Ваш особистий приятель для програмування.

  - key: tools.coding_assistants_experience.takeaway.ai2025
    t: |
      Хоч не дивно, що **GitHub Copilot** очолює рейтинг використання та позитивного ставлення, варто зазначити, що **Supermaven** займає друге місце за позитивним ставленням, незважаючи на лиш четверте місце за рівнем використання. Така невідповідність часто є ознакою нової висхідної зірки, яка може збурити спільноту в наступному році.

  - key: ai_pain_points.coding_assistants_pain_points.takeaway.ai2025
    t: |
      Знову **галюцинації та неточності** виявилися великою перешкодою для ширшого впровадження. 

      І так само, як і для IDE, асистенти для програмування з **обмеженим контекстним вікном** також були серйозною проблемою.

  # code_generation

  - key: sections.code_generation.description.ai2025
    aliasFor: sections.code_generation.prompt

  - key: tools.code_generation_experience.takeaway.ai2025
    t: |
      Завдяки силі й підтримці Vercel, **v0** швидко зарекомендував себе як лідер у цьому новому й молодому секторі індустрії. Але варто й стежити за **Bolt** від StackBlitz, який не відстає від нього.

  - key: ai_pain_points.code_generation_pain_points.takeaway.ai2025
    t: |
      Здається, інструменти генерації коду генерують **низькоякісний код**, який часто не працює як задумано або взагалі не працює.

  # other_tools

  - key: sections.other_tools.description.ai2025
    t: Інші ШІ-інструменти

  - key: other_tools.ai_programming_languages.takeaway.ai2025
    t: |
      Як і очікувалося в опитуванні, присвяченому веброзробці, ШІ-інструменти найчастіше використовуються разом із JavaScript і TypeScript.

  - key: other_tools.image_generation.takeaway.ai2025
    t: |
      Вбудованість у ChatGPT виявилася великою перевагою для **Dall-E**, оскільки він випередив визнаних конкурентів, як-от **Stable Diffusion** і **Midjourney**.

  - key: other_tools.ai_libraries_sdks.takeaway.ai2025
    t: |
      З огляду на v0 і **Vercel AI SDK**, Vercel вдалося досить успішно відіграти роль у сфері ШІ, незважаючи на те, що штучний інтелект не є її основним фокусом.

  - key: other_tools.ai_browser_apis.takeaway.ai2025
    t: |
      У майбутньому ШІ-моделі цілком можуть бути вбудовані в наші веббраузери — і тоді багато чого, як-от переклад або узагальнення вмісту на льоту, може стати лишень одним викликом API.

  # usage

  - key: sections.usage.description.ai2025
    t: |
      Як розробники використовують ШІ.

  - key: usage.ai_uses.takeaway.ai2025
    t: Як і очікувалося в опитуванні розробників, **генерація коду** визнана найпоширенішим способом використання ШІ. З іншого боку, хоч **генерація зображень** була початковим варіантом застосування генеративного ШІ, лише 38% респондентів заявили, що використовують її.

  - key: usage.ai_generated_code_balance.takeaway.ai2025
    t: "Здебільшого ми поки що програмуємо не зовсім із вайбом: більшість респондентів (69%) створює менше 25% свого коду за допомогою ШІ і лише невелика меншість (8%) — більше 75%."

  - key: usage.ai_generated_code_refactoring.takeaway.ai2025
    t: Навіть коли ШІ використовується для генерації, переважна більшість (76%) розробників заявила, що треба рефакторити принаймні половину наданого коду, перш ніж він буде готовий до використання.

  - key: usage.ai_code_refactoring_reasons.takeaway.ai2025
    t: |
      Основними причинами рефакторингу були косметичні проблеми, як-от погана прочитність, перейменування змінних і надмірне повторення. 

      Багато респондентів також використовували поле відповіді довільної форми "інше", щоб стверджувати, що згенерований код часто не працював як задумано.

  - key: usage.ai_code_generation_frequency.takeaway.ai2025
    t: |
      Ця діаграма показує, наскільки вбудований ШІ став частиною наших щоденних робочих процесів: 46% респондентів використовують штучний інтелект для генерації коду декілька разів на день або частіше.

  - key: usage.ai_other_tasks_frequency.takeaway.ai2025
    t: |
      Порівняно з генерацією коду, ШІ використовується для інших завдань (дослідження, узагальнення вмісту, переклад тощо) відносно рідше — що логічно, коли ми витрачаємо найбільше часу на програмування.

  - key: usage.ai_generated_code_type.takeaway.ai2025
    t: |
      Виявилося, що найпоширенішим типом згенерованого коду є допоміжні функції, а за ними — компоненти клієнтської частини; обидва варіанти є досить самодостатніми, а тому й потенційно вдалими для генерації коду. 

      Багато хто також використовує ШІ для додавання документації або коментарів до наявного коду, що є несподіваним випадком використання.

  - key: usage.ai_personal_expenses.takeaway.ai2025
    t: |
      Я не впевнений, звідки ШІ-компанії беруть гроші для роботи своїх серверних ферм, але одне можна сказати напевно: це не від окремих розробників, оскільки більшість респондентів зараз не витрачає власні гроші на ШІ-інструменти чи -сервіси.

  - key: usage.ai_company_expenses.takeaway.ai2025
    t: |
      Цікаво, що крива витрат компаній має підковоподібну форму: компанії нічого не витрачають на ШІ, якщо тільки вони не витрачають понад 5000 доларів! Побачимо, чи виявиться ця модель ціноутворення стійкою для ШІ-компаній.

      Зауважте, що респонденти також зазначили у коментарях довільної форми, що вони не завжди можуть мати доступ до цієї інформації.

  - key: usage.industry_sector.takeaway.ai2025
    t: |
      Не соромтеся використовувати наш вбудований **Конструктор запитів** для будь-якої *іншої* діаграми, щоб відфільтрувати результати опитування відповідно до певної сфери діяльності.

  - key: usage.ai_running_locally.takeaway.ai2025
    t: |
      Багато респондентів уже намагалися запускати власні ШІ-моделі локально, незважаючи на пов'язані з цим труднощі, і багатьом іншим цікаво спробувати.

      Це може стати ключовою відмінністю для нових моделей, оскільки свідчить про високий попит на збільшений контроль над ШІ-інструментами.

  - key: usage.ai_pain_points.takeaway.ai2025
    t: |
      Низька загальна якість коду посіла перше місце серед проблем ШІ.

  - key: usage.ai_missing_features.takeaway.ai2025
    t: |
      Як розробники дізнаються про ШІ.

  - key: usage.ai_happiness.takeaway.ai2025
    t: |
      Незважаючи на різноманітні проблеми, висвітлені під час опитування, респонденти загалом досить позитивно оцінили стан ШІ для веброзробки у 2025 році.
    aliases:
      - happiness.ai_happiness.takeaway.ai2025

  # resources

  - key: sections.resources.description.ai2025
    t: Як розробники вивчають ШІ

  # opinions

  - key: sections.opinions.description.ai2025
    t: Ставлячи складніші питання

  - key: opinions.integral_workflow.takeaway.ai2025
    t: |
      Незважаючи на те, що ШІ-інструменти не ідеальні, респонденти погодилися з тим, що вони вже стали невід'ємною частиною їхнього щоденного робочого процесу програмування.

  - key: opinions.more_productive.takeaway.ai2025
    t: |
      Так само більшість респондентів погоджується, що ШІ-інструменти успішно зробили їх продуктивнішими.

  - key: opinions.ai_reliance_worse_developers.takeaway.ai2025
    t: |
      Проте за сьогоднішній приріст продуктивності, ймовірно, доведеться відплатити завтра: надмірна залежність від ШІ-інструментів цілком може призвести до зниження загального рівня кваліфікації всієї галузі!

  - key: opinions.job_security_threat.takeaway.ai2025
    t: |
      У будь-якому разі пересічний респондент не хвилюється, що штучний інтелект забере його роботу — час покаже, впевненість це чи пиха.

  - key: opinions.existential_risk.takeaway.ai2025
    t: |
      Респонденти розділилися щодо безпеки штучного інтелекту, причому багато хто (включно зі мною) досі не знають, чи справді ШІ є загрозою для людства.

  - key: opinions.reach_agi.takeaway.ai2025
    t: |
      СШІ (AGI) — туманна ціль, що, як часто рекламують, "вже там за рогом". Але загалом респонденти дещо скептичні щодо того, що незабаром ми досягнемо її.

  # conclusion

  - key: conclusion.ai2025.ashok_gelal.bio
    t: Розробник і засновник, [Msty](https://msty.app/)

  - key: conclusion.ai2025.ashok_gelal
    t: |
      Як багато хто з нас, спочатку я дуже скептично ставився до штучного інтелекту. ШІ — це направду революція чи лиш чергова примха, подібно до NFT, криптовалют, Web3 та безлічі інших?

      Потім OpenAI показала ChatGPT. І коли невдовзі моя племінниця-семикласниця розповіла, що їхній вчитель планує використати його на уроках, до мене дійшло, що тепер все інакше.

      Згодом здавалося, що OpenAI захопить весь ринок — але наскільки ж я радий, що помилявся!

      Останні моделі з міркуванням від DeepSeek, приголомшливі можливості генерації зображень від Google Gemini, протокол надання контексту моделям (MCP) від Anthropic тощо — усе вказує на початок шляху та безпрецедентний темп інновацій у сфері ШІ.

      Як розробник застосунків на основі цих моделей, я з нетерпінням чекаю побачити, куди все це приведе. Чи замінить ШІ нас? Не впевнений. Але вірю, що ті, хто навчаться його використовувати, точно матимуть перевагу.

      Я не застав перший бум інтернету, тож цього разу точно не залишуся осторонь. А зараз, даруйте, мені треба подивитися на щойно анонсовану модель, яка, кажуть, швидша, дешевша і краща за все, що є!

  ###########################################################################
  # Sponsors
  ###########################################################################

  - key: sponsors.google_chrome.description
    t: Дякуємо команді Google Chrome за підтримку нашої роботи.

  - key: sponsors.tokyodev.description
    t: Знайдіть роботу розробника своєї мрії в Японії вже сьогодні.

  - key: sponsors.neon.description
    t: Відкрийте передові ШІ-застосунки з Postgres.

  ###########################################################################
  # FAQ/About
  ###########################################################################

  - key: about.content
    t: |
      Опитування "Стан ШІ для веброзробки 2025" тривало з 10 лютого до 10 березня 2025 року та зібрало 4181 відповідь. Результати були опубліковані 15 квітня 2025 року. Опитування проводив [Devographics](https://devographics.com/) із допомогою запрошених експертів домену та учасників проєктів із відкритим програмним кодом. 

      ### Цілі опитування 

      Це опитування було створено для визначення майбутніх тенденцій використання ШІ для веброзробки, щоб допомогти розробникам здійснити вибір з-поміж наявних технологій. 

      ### Розробка опитування 

      Опитування було розроблено разом зі спільнотою з відкритим періодом для зворотного зв'язку, під час якого план опитування обговорювався [на платформі GitHub](https://github.com/Devographics/surveys/issues/278). 

      Усі запитання опитування були необов'язковими. 

      ### Аудиторія опитування 

      Опитування було повністю відкрите та доступне онлайн, респонденти жодним чином не відфільтровувалися та не відбиралися. Респонденти складалися здебільшого з учасників минулих опитувань Devographics, як-от ["Стан JS"](https://stateofjs.com/), ["Стан CSS"](https://stateofcss.com/) тощо (сповіщених електронною поштою за спеціальним списком розсилання), та тих, хто прийшов через соціальні мережі. 

      Незважаючи на те, що опитування було відкритим для всіх розробників —  використовують вони ШІ чи ні — сама тема опитування, ймовірно, схиляла до того, щоб респондентами були розробники, які цікавляться ШІ. 

      Його також слід сприймати як **знімок певної підмножини розробників у певний момент часу**, а не промовистий опис від імені всієї екосистеми. 

      ### Фінансування проєкту 

      Цей проєкт фінансується через спонсорство наших партнерів. 

      Будь-який внесок або спонсорство дуже цінується. Особливо ми хотіли б тісніше співпрацювати з більшою кількістю постачальників браузерів, оскільки вони відіграють центральну роль в екосистемі вебу. 

      ### Технічний огляд 

      Більш детальний технічний огляд того, як проводяться опитування, [тут](https://dev.to/sachagreif/how-the-devographics-surveys-are-run-2023-edition-1p6a).

  # TODO: features?
  # Tabnine
  # t: AI assistant for software developers
